# O čem vlastně diskrétní matematika je

Obecně se diskrétní matematika zabývá věcmi, které jsou od sebe oddělitelné. Co znamená oddělitelné? Že každou část toho objektu dokážeme ohraničit tak, aby v její ohrádce už nebyla žádná jiná část toho objektu. 

Třeba taková přirozená čísla od sebe můžeme hezky oddělit. Vedle jedničky máme okolí velikosti 0.1, ve kterém se na obě strany už žádné další číslo nenachází.

Na druhou stranu si vezměme čísla reálná. Tam máme problém, jelikož mezi každými dvěmi reálnými čísly máme zase aspoň jedno další reálné číslo. V jakkoliv malém okolí vymezeném dvěma body na přímce se nachází jistě další bod.

## Příklady konceptů, které přímo souvisí s diskrétní matematikou


### Konečné množiny
Konečné znamená, že její prvky můžeme postupně každé brát do ruky a dříve nebo později nastane, že každý prvek bude osahaný.

### Důkaz indukcí
To není úplně objekt, ale indukce je možná pouze přes spočetné množiny, které mají jasně definovaný řád (větší,menší). Třeba přirozená čísla, nebo grafy (větší může například znamenat, že má více vrcholů nebo že má více hran)

## Čemu se dále budeme věnovat, ale není to nutně něco diskrétního

### Relace
Ty zachycují vztahy mezi prvky množiny způsobem: jsou ve vztahu nebo nejsou. Tedy ANO/NE. Například množina měst a vztahy jsou, vede mezi nimi přímé letecké spojení. Nebo čísla a vztahem jest, zda jedno je větší než druhé. Důležité je, že záleží na směru!

### Ekvivalence
Speciální druh relace. Vyjadřuje vztah mezi věcmi, který je oboustranný a vlastně nějak zachycuje, že dva objekty ve vztahu patří do stejné skupiny. Speciálně pak každý objekt musí patřit do nějaké skupiny, do které patří alespoň on sám.

